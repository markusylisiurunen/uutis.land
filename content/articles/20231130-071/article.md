---
headline: "Junaliikenteessä isoja viivästyksiä Tampereella: veturi suistunut raiteilta, Otkes aikoo tutkia"
excerpt: Pelastuslaitoksen mukaan suistumisesta ei ole aiheutunut henkilövahinkoja.
published_at: "2023-11-30T18:16:39.000Z"
tags:
  - Liikenne
  - Rautatieliikenne
  - Tampere
meta_yle_url: https://yle.fi/a/74-20063016
---

Tampereella on merkittäviä viivästyksiä junaliikenteessä. Viivästys johtuu raiteilta suistuneesta veturista. Asia selviää [VR:n liikennetiedotteista](https://www.vr.fi/junaliikenne-nyt).

Veturi on suistunut rautatieasemalla. Pelastuslaitoksen mukaan suistumisesta ei ole aiheutunut henkilövahinkoja.

Onnettomuustutkintakeskus (Otkes) kirjoittaa viestipalvelu X:ssä, että paikkatutkijat aloittavat tutkintaa. Otkesin päivityksestä selviää, että kyseessä on tyhjän tavarajunan veturi. Onnettomuus on tapahtunut rautatieaseman pohjoispuolella.

Tapauksen seurauksena muun muassa M-junaliikenteessä Tampereen ja Nokian välillä on muutoksia. Lisäksi esimerkiksi Porin-juna on kymmeniä minuutteja myöhässä.

_Juttu päivittyy._
